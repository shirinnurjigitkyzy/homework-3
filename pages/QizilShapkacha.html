<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Qizil Shapkacha</title>
</head>
<body>
    <div style="text-align: center; background-color: lightpink;" class="container">
        <h1 style="color: blueviolet;">Qizil Shapkacha</h1>
        <img src="../images/redhat.jpg" alt="">
        <br>
        <button>
            <a href="./Uzbek.html">Main page</a>
        </button>
        <p>Bor ekan, yo'q ekan, bir qishloqda jajjigina bir qizcha bor ekan. U, dunyoda tengi yo'q, juda yoqimtoy ekan. Buvisi unga tug'ilgan kuni sharafiga bitta qizil shapkacha sovg'a qilibdi. Qizcha qayoqqa borsa, shu chiroyli, yangi qizil shapkachasini kiyib borar ekan. Qo'ni-qo'shnilar uni ko'rganda: "Ana, qizil Shapkacha kelyapti!" — der ekanlar. Bir kuni oyisi somsa pishirib, qiziga: — Oppoq qizim, qizil Shapkacha, mana bu somsa bilan kuvachadagi yog'ni buvingga oborib bergin, eson-omonligini bilib kelgin, — debdi. Qizil Shapkacha buvisini ko'rgani narigi qishloqqa ketibdi. U o'rmondan chiroyli gullar terib, sekin-asta ketayotsa, oldidan och Bo'ri chiqib qolibdi. — Qizil Shapkacha, qayoqqa ketyapsan? — debdi Bo'ri. — Buvimni ko'rgani ketyapman, buvimga mana bu somsalar bilan kuvachada yog' olib boryapman. — Buvingning uyi uzoqdami? — deb so'rabdi Bo'ri. — Ha, uzoqda, — deb javob beribdi qizil Shapkacha. — Huv anavi tegirmon orqasidagi qishloqda. Eng chekkadagi uyni ko'ryapsanmi?
            O'sha. — Yaxshi, — debdi Bo'ri. — Men ham buvingni ko'rib kelaman. Men manavi yo'ldan boraman, sen bo'lsang, anavi yo'ldan bor. Ko'ramiz, kim oldin borarkin. Shunday deb, Bo'ri eng yaqin yo'ldan g'izillab chopib ketibdi. Qizil Shapkacha bo'lsa eng uzoq yo'ldan yurib ketibdi. U yo'lma-yo'l to'xtab, gullar teribdi, guldasta yasabdi. Qizil Shapkacha hali tegirmon oldiga ham yetmagan ekan, Bo'ri kampirning uyiga yetib, eshikni taqillatibdi: — Taq-taq! — Kim? — deb so'rabdi kampir. - Men, - nevarangiz qizil Shapkachaman, — deb javob beribdi Bo'ri ovozini ingichka qilib. — Siznikiga mehmon bo'lib keldim, somsa bilan kuvachada yog' keltirdim. Kampir bu vaqt to'shakda kasal bo'lib yotgan ekan. U chindan ham qizil Shapkacha kelibdi, deb o'ylab:
            — Buvijon, ko'zlaringiz muncha katta? — Seni yaxshiroq ko'rish uchun, jon bolam. — Buvijon, tishlaringiz muncha katta? — Seni tezroq yeb qo'yish uchun, jonginam! — deb och Bo'ri qizil Shapkachaga tashlanibdi-da, uni boshmog'i va qizil shapkachasi bilan birga yutib yuboribdi. Qizil Shapkacha dod deyishga ham ulgurmay qolibdi. Shu vaqt, baxtiga, uy yonidan o'tinchilar o'tib borayotgan ekan. Yelkalarida boltalari ham bor ekan. Ular Bo'rining ovozini eshitib, uyga chopib kiribdilar va Bo'rini o'ldiribdilar. Keyin uning qornini yorsalar, ichidan qizil Shapkacha bilan buvisi chiqibdi — ikkovlari ham sog'-omon ekanlar.
        </p>
    </div>
</body>
</html>